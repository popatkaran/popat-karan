---
slug: '/horoscope-2079/scorpion'
title: 'Scorpion'
date: '30.08.1968'
category: 'Horoscope 2079'
type: 'personal'
order: 3
---

# વૃશ્ચિક (ન.ય.)

- નોકરી અને ધંધામાં પ્રગતિ જણાય,ઘરના વડીલ વર્ગના આશીર્વાદ મળી રહે
- વર્ષના મધ્યમ ભાગથી વર્ષના ઉત્તરાર્ધ દરમ્યાન આકસ્મિક ખર્ચાઓનું પ્રમાણ વધતાં મુશ્કેલી અનુભવાય
- આરોગ્યની દૃષ્ટિએ વર્ષનો પ્રારંભ સારો રહે. વજનમાં વધારો જણાય. ગત વર્ષની સરખામણીએ આરોગ્ય સુખાકારી સારી રહે.
- સંવત 2079માં આપની આવકમાં સુખ-સંપત્તિમાં વધારો થાય. અન્યને મદદરૂપ થઈ શકો.
- પરદેશની પરીક્ષા આપવામાં, પ્રવેશ-મેળવવામાં, વીઝા પ્રાપ્તિમાં સાનુકૂળ સમય રહે
- આવકમાં સુખ-સંપત્તિમાં વધારો થાય, અન્યને મદદરૂપ થઈ શકો અને માન-સન્માન મળી રહે

વ ર્ષનો પ્રારંભ સંવત ર૦૭૯નો પ્રારંભ આપના માટે સાનુકુળતાવાળો રહે પરંતુ રાહુનું પરિભ્રમણના લીધે આપને ક્યારેક પ્રતિકૂળતા જણાય. વર્ષનો ઉત્તરાર્ધ આપના માટે મધ્યમ રહે.

### આરોગ્ય સુખાકારી

આરોગ્ય સુખાકારીની દૃષ્ટિએ વર્ષનો પ્રારંભ સારો રહે. વજનમાં વધારો જણાય. ગત વર્ષની સરખામણીએ આરોગ્ય સુખાકારી સારી રહે. ગત વર્ષ દરમ્યાન અનુભવેલ દર્દ-પીડામાંથી બહાર આવતા જાવ પરંતુ રાહુનું પરિભ્રમણ આપને સ્વાસ્થ્ય બાબતે થોડી ચિંતા રખાવડાવે.તા. ૨૧/૪/૨૦૨૩ થી તા. ૩૦/૧૦/૨૦૨૩ સુધી ગુરૂ-રાહુનો ચાંડાળયોગ આપને સ્વાસ્થ્ય બાબતે ચિંતા રખાવે. આપને કમરની, પગની, આંખની તકલીફ અનુભવાય. તે સિવાય ગરમી, એસીડીટીની તકલીફ જણાય. તા. ૧ર/૩ થી ૧૦/પ દરમ્યાન આપે પડવા-વાગવાથી, મચકોડથી, ફ્રેક્ચરથી સંભાળવું પડે. અગ્નિ-ઈલેકટ્રીકથી દાઝવાથી ધ્યાન રાખવું. વાહન ચલાવવામાં આપે ઉતાવળ કરવી નહીં. અકસ્માતથી સંભાળવું પડે. માથામાં પડવા-વાગવાથી ઈજાથી સંભાળવું પડે. તે સિવાય ચક્કરની, માથામાં દુઃખાવાની તકલીફને આપે હળવાશથી લેવી નહીં. તા. ૧૭/૧૦ થી ૧૬/૧૧ દરમ્યાન આંખોમાં દર્દ-પીડાનો અહેસાસ થાય.

### આર્થિક-સુખ-સંપત્તિ

આપની આવકમાં સુખ-સંપત્તિમાં વધારો થાય. અન્યને મદદરૂપ થઈ શકો. જાહેર-સંસ્થાકીય માન-સન્માન દાન-દક્ષિણા આપવાથી મળી રહે.

પત્ની-સંતાનના નસીબ-ભાગ્યથી સહયોગથી આપની આવકમાં વધારો જણાય. આકસ્મિક કાર્યસફળતા-પ્રગતિથી આનંદમાં રહો. મિલ્કત ગીરો મૂકી હોય, નાણાં ફસાઈ ગયા હોય, ઉઘરાણી ફસાઈ ગઈ હોય તો તે છૂટા થવાથી આપ રાહત-હળવાશ અનુભવો. મકાન-જમીન-વાહનની ખરીદી થાય. સંયુક્ત મિલ્કતથી વહેંચણી-વેચાણનો પ્રશ્ન ઉકેલાય. પરદેશના પ્રવાસનું આયોજન ગોઠવાય.

વર્ષના મધ્યમ ભાગથી વર્ષના ઉત્તરાર્ધ દરમ્યાન આપને આકસ્મિક ખર્ચાઓ કે મોટા ખર્ચાઓનું પ્રમાણ વધી જતાં આપને મુશ્કેલી અનુભવાય. નાણાંભીડનો સામનો કરવો પડે. તા. ૧ર/૩ થી ૧૦/પ દરમ્યાન શારીરિક-માનસિક અસ્વસ્થતાને લીધે બીમારીને લીધે ખર્ચા વધે. તે સિવાય વર્ષ દરમ્યાન મોસાળ પક્ષે-સાસરીપક્ષે બિમારી-ચિંતા-દોડધામ-ખર્ચનું આવરણ આવી જાય. કોર્ટ -કચેરીની દોડધામ, કાનૂની કાર્યવાહીમાં નાણાંનો વ્યય ન થાય તેની તકેદારી રાખવી પડે. તા. ૩/૧૦ થી વર્ષના અંત સુધીના સમયમાં આપે વ્યસની મિત્રોની સોબતમાં વ્યસનમાં વધુ વ્યય-ખર્ચ ન થાય તે બાબતે સજાગ રહેવું પડે. આમ, નાણાંકીય રીતે વર્ષ મધ્યમ રહે.

### પત્ની-સંતાન-પરિવાર

સંવત ૨૦૭૯નાં પ્રારંભથી લઈને વર્ષના મધ્ય સુધીનો સમય પત્ની-સંતાન-પરિવાર માટે સાનુકુળ રહે. પત્ની સંતાનનો સાથ-સહકાર મળી રહે. નોકરી-વ્યવસાય કરનાર સંતાન-પત્ની આપનો આર્થિક રીતે મદદરૂપ થવાના પ્રયત્નો કરે. પુત્ર-પૌત્રાદિકતા વિદ્યા-યભાસ, વિવાહ-લગ્ન તેમજ નોકરી-ધંધાના કામ-પરદેશના કામમાં ખર્ચ થાય પરંતુ આનંદ-ઉત્સાહ રહે. પરદેશમાં જવાની તક પ્રાપ્ત થાય. તા. ર૧/૪/ર૦ર૩થી વર્ષના અંત સુધીના સમય દરમ્યાન પારિવારીક ચિંતા-ઉચાટ રહે. સંતાનના પ્રશ્ને દોડધામ ચિંતા-ખર્ચ જણાય. જોકે પત્નીનો સાથ રહેતાં આપને રાહત રહે.

### નોકરીમાં વર્ષ કેવું પસાર થાય ?

ગત વર્ષની સરખામણીએ આપનું આ વર્ષ થોડું સારું રહે. આપની બુદ્ધિ-મહેનત-અનુભવ આવડતથી પ્રગતિ કરી શકો. વર્ષારંભે આપને આકસ્મિક લાભ-ફાયદો મળી રહે. આપની મહેનતનું સારું પરિણામ પ્રાપ્ત કરી શકો. ભાગ્ય પરિવર્તન થઈ રહ્યું છે તેવું લાગે. જેમની નોકરી જતી રહી હોય, આવકબંધ થઈ ગઈ હોય તેમને નવી નોકરી મળી રહે. આવક ચાલું થતાં રાહત-હળવાશ અનુભવાય. નવી તક પ્રાપ્ત થાય. આપના કાર્યની કદર-પ્રશંસા થવાથી કામ કરવાનો ઉત્સાહ વધે પરંતુ રાહુના પરિભ્રમણને લીધે ક્યારેક-ક્યારેક મુશ્કેલીનો અનુભવ થાય.

પરંતુ તા. ર૧/૪/૨૦૨૩ થી તા. ૩૦/૧૦/૨૦૨૩ સુધી ગુરૂ-રાહુનું સાથે પરિભ્રમણ આપના માટે મધ્યમ રહે. આ સમય દરમ્યાન હરિફવર્ગ-ખટપટ-ઈર્ષ્યા કરનાર વર્ગ આપને મુશ્કેલીમાં મુકવાના પ્રયાસો કરે. સરકારી નોકરીમાં ખાતાકીય તપાસમાં ફસાઈ ન જવાની તકેદારી રાખવી પડે. તે સિવાય રાજકીય દબાણ, સરકારી અધિકારી વર્ગના દબાણને વશ થઈને આપને કેટલાક ન ગમતાં કાર્યો કરવા પડે પરંતુ આપે પૂરતી તકેદારી રાખીને તે કામ કરવા. તા. ૧પ/૦૬ થી તા. ૧૬/૭ દરમ્યાન શારીરિક-માનસિક અસ્વસ્થતાને લીધે આપના કાર્યમાં રૂકાવટ-વિલંબ જણાય. વધુ પડતી દોડધામ-શ્રમ-થાક કામમાં તણાવની અસર આપના સ્વાસ્થ્ય પર પડે.

### ધંધામાં વર્ષ કેવું પસાર થાય ?

સંવત ૨૦૭૯ના વર્ષમાં આપના ધંધાના વ્યાપ-વિસ્તારમાં-આવકમાં વધારો જણાય પરંતુ શારીરિક-માનસિક અસ્વસ્થ્યતા ને કારણે અશાંતિને કારણે શાંતિથી ઊંઘ આવે નહીં.વર્ષના પ્રારંભથી મધ્ય ભાગ સુધી સોના-ચાંદીના ધંધામાં કાગળ, કાપડ-પ્રિન્ટીંગના ધંધામાં, કઠોળ-કરિયાણાના વેપારમાં સાનુકૂળતા મળી રહે. ભાગીદારોમાં ધંધો હોય તો તેમાં ફેરફારીના યોગ ઊભા થાય. આપની સ્વતંત્ર ધંધો-વેપાર-કરવાની ઈચ્છા પૂરી થતી હોય તેવું લાગે. પત્ની-સંતાનના નામે ધંધો-હોય તો લાભ-ફાયદો મળી રહે. ધંધાકીય-ખર્ચ-ખરીદી થાય પરંતુ આપની આર્થિક વ્યવસ્થા અનુસાર ધંધાનો વ્યાપ-વિસ્તાર કરવો. પરંતુ તા. ર૧/૪/ર૦ર૩ થી આપે વર્ષના અંત સુધી આકસ્મિક મુશ્કેલીઓથી સંભાળવું પડે. સીઝનલ ધંધામાં હરિફ વર્ગ આપને ટકવા ન દે. આપના ગ્રાહક વર્ગને તોડીને પોતાની બાજુ લઈ જાય. આપની પ્રગતિની ઈર્ષ્યા કરનાર-ખટપટ કરનાર વર્ગ આપને મુશ્કેલીમાં મુકવાના પ્રયાસ કરે. આપને કાયદાકીય કાર્યવાહીમાં ફસાવવાના પ્રયત્નો કરે. ઈન્કમટેક્ષ-સેલ્સટેક્ષ, જી.એસ.ટી. જેવી ખાતાકીય તપાસથી આપે સંભાળવું પડે. આકસ્મિક ખર્ચાઓને લીધે આપનું આયોજન ખોરવાઈ જાય અને ધંધો ચલાવવા માટે આપે લોનથી, ઉધારથી નાણા લેવા ન પડે તેની તકેદારી રાખવી. તા.૧પ/૬ થી ૧૬/૭ સુધીમાં સમય આવે. સ્વાસ્થ્યના લીધે કે અન્ય તકલીફના લીધે ધંધો ગુમાવવો પડે કે આવકમાં માર સહન કરવો પડે.

### સ્ત્રી વર્ગ

સ્ત્રી વર્ગના માટે વર્ષાના પ્રારંભથી મધ્યભાગ સુધીનો સમય સાનુકુળ રહે. ધર્મકાર્ય-શુભકાર્યથી, યાત્રા-પ્રવાસથી હૃદયમનથી પ્રસન્નતા રહે. વિદેશમાં રહેતા પતિ-સંતાન, માતા-પિતા સાથે મિલનના યોગ સર્જાય. પરદેશ જવાનું બને. નોકરી કરનારને યશ-પદ-ધનની પ્રાપ્તી થાય. બઢતી મળે. ધંધો કરતાં હોય તો ધંધામાં-આવકમાં વધારો થાય. પતિ-સંતાન-પરિવારની સુખ-સંપત્તિમાં વધારો થવાથી હર્ષ લાભ રહે. જમીન-મકાન-વાહન-આભૂષણની ખરીદી થાય પરંતુ વર્ષની મધ્યમથી અંત સુધીના સમય દરમ્યાન આપને પરિવારની ચિંતા રહે. સાસરીપક્ષે -મોસાણપક્ષે બિમારી -ચિંતા ખર્ચનું આવરણ આવી જાય. તે સિવાય આપે વાદ-વિવાહ-મનદુઃખ-ગેરસમજથી સંભાળવું પડે.

### વિદ્યાર્થી વર્ગ

વર્ષના પ્રારંભથી તા. ર૧/૪/૨૦૨૩ સુધીનો સમય અભ્યાસ માટે સારો રહે. પરદેશ જવાનું આયોજન કરતાં હોવ તો તેમાં સરળતા-સાનુકૂળતા રહે. પરદેશની પરીક્ષા આપવામાં, પ્રવેશ-મેળવવામાં, વીઝા પ્રાપ્તિમાં સાનુકૂળ સમય રહે. જેમના જન્મના ગ્રહયોગ બળવાન હોય તેમને સારી સંસ્થામાં, વિદ્યાશાખામાં પ્રવેશ મળી શકે. અભ્યાસ સાથે નોકરી કરનારને બઢતીના યોગ રહે પરંતુ ત્યારપછીના સમય દરમ્યાન આપે ધીરજ-શાંતિ રાખવી પડે. ઉતાવળમાં કોઈ નિર્ણય કરવા નહીં. કૌટુંબિક-પારિવારીક સારા-નરસા પ્રસંગોને લીધે અભ્યાસ બગડે નહીં તેની તકેદારી આપે રાખવી પડે. પરદેશની કાર્યવાહીમાં મુશ્કેલીનો અનુભવ થાય.

### ખેડૂત વર્ગ

સંવત ૨૦૭૯નું વર્ષ ખેડૂત વર્ગ માટે મધ્યમ રહે. વર્ષના પ્રારંભથી લઈને વૈશાખ સુદ એકમ સુધીનો સમય ખેતીવાડીના કામમાં, પુત્ર-પૌત્રાદિકના કામમાં, ધર્મકર્મ-આધ્યાત્મિકતાના કામમાં સારો પસાર થાય. યાત્રા-પ્રવાસ, મિલન-મુલાકાત થાય. ખેતીવાડીમાં ઉપજ-આવક થાય પરંતુ ત્યાર પછીના સમયમાં આપે શારીરિક -પ્રતિકૂળતાને લીધે પીછેહઠ કરવી પડે. ખેતીવાડી કામ માટે અન્ય કોઈ પર નિર્ભર રહેવું પડે પરંતુ તે રીતે કામ કરવામાં આપને મઝા આવે નહીં. વાદ-વિવાદ-મનદુઃખ-ગેરસમજ ઉભી થઈ જાય. બીજના બીયારણના ભાવ વધી જતાં આપની ગણત્રી અવળી પડે અને ઉધારથી પૈસા લઈ ખેતી કરવાનો સમય આવે.

### ઉપસંહાર

સંવત ૨૦૭૯ના વર્ષનો પ્રારંભ આપના માટે સાનુકૂળ રહે. નોકરી-ધંધામાં પ્રગતિ જણાય. પત્ની-સંતાન સુલયમાં વધારો થાય. વડીલ વર્ગના આશીર્વાદ મળી રહે. જૂના-નવા સંબંધો તાજા થાય. સંસ્મરણો તાજા થાય. યાત્રા-પ્રવાસ થાય પરંતુ વર્ષની મધ્યમથી અંત સુધીમાં સમય દરમ્યાન ઉચાટ-ઉદ્વેગ રહ્યા કરે. કોઈને કોઈ મુશ્કેલી જણાય. હરિફાઈનો સામનો કરવો પડે.
