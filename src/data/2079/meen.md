---
slug: '/horoscope-2079/pieces'
title: 'Pieces'
date: '25.07.1959'
category: 'Horoscope 2079'
type: 'personal'
order: 4
---

# મીન (દ.ચ.ઝ.થ.)

- આરોગ્ય સુખાકારીની દ્રષ્ટિએ વર્ષ સારું રહે, આરોગ્યમાં સુધારો જણાય

- આરોગ્યની દ્રષ્ટિએ વર્ષ સારું રહે. ગત વર્ષની સરખામણીએ આરોગ્યમાં સુધારો જણાય

- વર્ષ સાનુકુળતાવાળું તેમજ પત્ની-સંતાન પરિવાર, નોકરી ધંધાના કામનો ઉકેલ લાવનારું રહે

વર્ષ દરમ્યાન ગુરૂ ગ્રહનું પરિભ્રમણ સાનુકુળ રહે. કાર્યસફળતા પ્રગતિ થાય. ધર્મકાર્ય શુભકાર્યથી આનંદ ઉત્સાહ રહે. પત્ની સંતાન પરિવારના સહયોગથી નવા ફેરફારો શક્ય બને. પરંતુ શનિની પનોતીમાં આરોહ અવરોહના લીધે આપે ધ્યાન રાખવું પડે.

### આરોગ્ય સુખાકારી

આરોગ્ય સુખાકારીની દ્રષ્ટિએ વર્ષ સારું રહે. ગત વર્ષની સરખામણીએ આરોગ્યમાં સુધારો જણાય. વજનમાં વધારો જણાય. જૂની બિમારીમાં આપને રાહત થતી જાય. પરંતુ ગરદનમાં, આંખમાં દર્દ પીડા રખાવે. આંખમાં ઇન્ફેકશનથી કચરો પડવાથી સંભાળવું પડે. તે સિવાય આપને માથામાં દર્દ પીડાનો અનુભવ થાય. એકાએક ચક્કર આવી જવા, આંખે અંધારા આવી જવાથી આપે સંભાળવું પડે.

તા. ૧૨-૩-૨૩થી તા. ૧૦-૫-૨૩ સુધીનો સમય આપે કમરમાં, પીઠમાં ચસક આવી જવી કે આકસ્મિક દુઃખાવાની તકલીફથી સંભાળવું પડે. તા. ૧૫-૫થી ૧૬-૬ સુધીનો સમય દરમ્યાન આકસ્મિક સિઝનલ, વાયરલ બિમારીના ભોગ બની જાવ.

તા. ૩-૧૦થી વર્ષના અંત સુધીનો સમય અકસ્માતથી, પડવા વાગવાથી સંભાળવું પડે. બી.પી.ની તકલીફ, ડાયાબીટીસની તકલીફમાં વધારો થાય. તે સિવાય ચર્મરોગની તકલીફમાં આપની મુશ્કેલી વધે. રોગ વકરવાને લીધે આપની પરિસ્થિતિ બગડે નહીં તેની કાળજી રાખવી પડે.

### આર્થિક સુખ-સંપત્તિ

વર્ષના પ્રારંભથી જ ગુરૂ ગ્રહની સાનુકુળતાને લીધે આર્થિક સુખ-સંપત્તિની દ્રષ્ટિએ વર્ષ સારું પસાર થાય. પુત્ર-પૌત્રાદિકની કાર્ય સફળતાથી પ્રગતિથી આનંદ રહે. પરિવારના કુટુંબના, સંતાનના સહયોગથી યશ-ધનમાં વધારો થાય. આપના જીવનમાં શાંતિ હળવાશ અનુભવાય.

તા. ૧૭-૧-૨૦૨૩ પછીના સમયમાં આકસ્મિક ખર્ચ ખરીદી જણાય. તે સિવાય રાહુનું પરિભ્રમણ વર્ષ દરમ્યાન કુટુંબ પરિવાર માટે ખર્ચ-ખરિદી ચિંતા રખાવડાવે.

વર્ષના મધ્યથી અંત સુધી ગુરૂ-રાહુની યુતી આપને કૌટુંબિક ચિંતા ખર્ચ રખાવડાવે.

તા. ૧૨-૩-૨૦૨૩થી તા. ૧૦-૫-૨૦૨૩નો સમય વડીલવર્ગના આરોગ્ય આયુષ્યની ચિંતાનો રહે. માતાના આરોગ્યની ચિંતા રહે. માતૃપક્ષે કોઈ વડીલ હોય તો તેમના આરોગ્યની કાળજી રાખવી પડે.

તા. ૩-૧૦-૨૩થી તા. ૧૬-૧૧-૨૩ સુધીનો સમય આપે આકસ્મિક બિમારી અકસ્માતના લીધે ખર્ચ અનુભવાય. આપના ખર્ચમાં વધારો જણાય. કૌટુંબિક પારિવારીક પ્રશ્ને ચિંતા-પરિતાપ-ખર્ચ રહે. આપે ધીરજ રાખવી પડે.

તે સિવાય વર્ષ દરમ્યાન સંતાનના ઘડતર ભણતરમાં ખર્ચ રહે. પરદેશ મોકલવાની કાર્યવાહીમાં આપને સાનુકુળતા રહે. સંતાન જાત મહેનતે આગળ આવવાનો પ્રયાસ કરે. મદદરૂપ થવાના પ્રયાસો કરે.

### પત્ની સંતાન પરિવાર

સંવત ૨૦૭૯નું આ વર્ષ પત્ની સંતાન પારિવારીક દ્રષ્ટિએ આનંદ-ઉત્સાહનું રહે. વિદ્યાભ્યાસ કરતાં સંતાન અભ્યાસના ક્ષેત્રમાં સારી પ્રગતિ કરી શકે. સફળતા પ્રાપ્ત કરી શકે. તે સિવાય નોકરી ધંધાના કામમાં સંતાનને યશ-પદ-ધનની પ્રગતિ થવાથી આપને આનંદ-ઉત્સાહ રહે. પરિવારની સુખ-સંપત્તિમાં વધારો થાય. આપની ચિંતા-નિરાશા દુર થાય. અવિવાહીત સંતાનના વિવાહ લગ્નની વાતચીત આવે. નક્કી થાય. સંતાનને પરદેશ મોકલવાની કાર્યવાહીમાં આપને સરળતા સાનુકુળતા મળી રહે. વિદેશગમન થાય. પત્નીનો સાથ સહકાર મળી રહેતા રાહત હળવાશ રહે. પત્ની સાથે વિદેશગમન જવાનું આયોજન ગોઠવાય.

### નોકરીમાં વર્ષ કેવું પસાર થાય ?

નોકરીયાત વર્ગ માટે આપનું આ વર્ષ સારું રહે. વર્ષારંભે સરકારી નોકરી કરનારને બઢતી-બદલીના યોગ આવે. કામમાં વધારો થવાથી આપની દોડધામ શ્રમ વધે. ખાનગી સંસ્થામાં કામ કરનારને અન્ય સંસ્થામાં તક મળે. જે સંસ્થામાં કામ કરતા હોય ત્યાં જ આપના કામની મહેનતની કદર પ્રશંસા થાય. આપને લાભ ફાયદો થાય.

તા. ૨૧-૪-૨૦૨૩ પછી વર્ષ આપના માટે મધ્યમ રહે. તા. ૨૧-૪-૨૩થી તા. ૩૦-૧૦-૨૩ સુધીના સમય દરમ્યાન ગુરૂ-રાહુનું પરિભ્રમણ એક સાથે એક જ રાશિમાંથી થઇ રહ્યું છે જે આપના માટે દોડધામ શ્રમવાળું રહે.

ઉપરોક્ત સમય દરમ્યાન કૌટુંબિક પારિવારીક કોઇને કોઈ મુશ્કેલી કે પ્રસંગના લીધે નોકરીમાં આપનીરજાનું પ્રમાણ વધે નહીં તેની તકેદારી આપે રાખવી પડે.તા. ૧૨-૩-૨૦૨૩થી તા. ૧૦-૫-૨૦૨૩ સુધીનો સમય આકસ્મિક ખર્ચ ખરીદીનો રહે. સહકાર્યકરવર્ગ કે નોકર ચાકરવર્ગને નાણા ઉધાર આપવામાં સાચવવું પડે. વડીલવર્ગના આરોગ્ય આયુષ્યની ચિંતાના લીધે કામમાં મન લાગે નહીં.

તા. ૩ ઓક્ટોબરથી વર્ષના અંત સુધીના સમય દરમ્યાન આપે આરોગ્યની કાળજી રાખવી પડે. વધુ પડતો શ્રમ, દોડધામ, કામના દબાણના લીધે તબિયતની અસ્વસ્થતા અનુભવાય. કોઇની નજરમાં સારા દેખાવવા કે કોઇનાથી આગળ નીકળી જવામાં તબિયતનો ભોગ ના લેવાય તેની તકેદારી આપે રાખવી પડે.

### ધંધામાં વર્ષ કેવું પસાર થાય ?

ધંધાકીય દ્રષ્ટિએ વર્ષ આરોહ અવરોહનું રહે. તેમ છતાં આપનો ધંધો અટવાઈ રહે. આવક જળવાઈ રહેતા રાહત રહે. પત્ની સંતાનના નામે ધંધો હોય તો આપને સાનુકુળતા મળી રહે. પત્ની સંતાનનું નામ ધંધામાં સાથે રાખવાથી તેમના નસીબ ભાગ્યનો આપને લાભ મળી રહે. આપના ધંધાનો વ્યાપ વિસ્તાર વધારી શકો.

પરંતુ વિજાતીય સંબંધમાં, આકર્ષણમાં, સંબંધ વ્યવહારમાં ધંધો વેર વિખેર ના થઇ જાય તેની આપે તકેદારી રાખવી પડે. વિજાતીય પાત્ર તમારા પર વર્ચસ્વ રાખવાનો પ્રયાસ કરે. તેના કહ્યામાં આવી જઇને આપ વેપારીક્ષેત્રમાં અપયશના ભોગ બનો જેની અસર આપના ધંધા પર આવક પર પડે.

પરંતુ જો આપે સ્વસ્થતા જાળવી જાગૃતિ રાખી યોગ્ય અંતર જાળવ્યું તો આપ તેમાંથી ઉગરી જાવ. આપની સાવધાની આપને પતનના રસ્તે જતાં બચાવી લે. તે સિવાય આ જ બાબતોને લીધે આપ આપની ગણત્રી ધારણા પ્રમાણેનું કામ પાર પાડી શકો અને આપના યશ-પદ-ધનમાં ઉમેરો કરી શકો. જો કે આપે વર્ષ દરમ્યાન રાજકીય સરકારી કાર્યવાહીઓથી સંભાળવું પડે. તે સિવાય રાહુના પરિભ્રમણના લીધે આપે ધંધામાં આંધળા સાહસો કરવા નહીં કે મોટા કોઈ જોખમો કરવા નહીં. સંયુક્ત ધંધામાં, ભાગીદારીવાળા ધંધામાં જો જીદ્દ મુમત અહમને બાજુ પર રાખશો તો સારી પ્રગતિ સફળતા મેળવી શકો.

### સ્ત્રી વર્ગ

સ્ત્રીવર્ગ માટે આ વર્ષ સારું રહે. પુત્ર-પૌત્રાદિકના ભણતર ઘડતરમાં આપને સાનુકુુળતા રહે. પતિ-સંતાનનો પરિવારનો સાથ સહકાર મળી રહેતા આપના કાર્યો સરળતાથી કરી શકો. વ્યવસાયી મહિલાઓને પરિવારના સાથથી રાહત હળવાશ રહે. ધર્મકાર્ય શુભકાર્યમાં, આધ્યાત્મિક કાર્યમાં તેમજ પુત્ર પૌત્રાદિકના સારા કાર્યમાં ખર્ચ ખરીદી થાય પરંતુ આનંદ રહે. અવિવાહીત વર્ગને વિવાહ લગ્નની વાતચીત આવે કે નક્કી થવાથી ઉત્સાહ રહે. નવદંપતીને કે લગ્ન પછી ઘણા સમયથી જેમને સંતાન પ્રાપ્તિ ના થઇ હોય તેમના માટે આ વર્ષ સંતાન પ્રાપ્તિના યોગ ઉભા કરે. વર્ષ દરમિયાન આપે નાણાંકીય આયોજન સાચવીને કરવું.

### વિદ્યાર્થી વર્ગ

વિદ્યાર્થી વર્ગ માટે આ વર્ષ સફળતાનું બની રહે. યોગ્ય આયોજન અને તે પ્રમાણેની મહેનતથી આપ ન ધારેલું પરિણામ પ્રાપ્ત કરી શકો. પરંતુ આપે નાની સફળતાથી અંજાઈ જઇને વધુ પડતા આત્મવિશ્વાસમાં આવી જવું નહીં. તે સિવાય કૌટુંબિક પારિવારીક સારા નરસા પ્રસંગોને લીધે આપના અભ્યાસમાં રૂકાવટ વિલંબ જણાય. તે સિવાય મિત્રતા, લાગણીના ચક્કરમાં આપનો અભ્યાસ બગડે અને તેની અસર પરિણામ પર પડે. તા. ૧૭-૧૦-૨૩થી ૧૬-૧૧-૨૩ સુધીનો સમય શારિરીક માનસિક અસ્વસ્થતાનો રહે. વાહન ધીરે ચલાવવું.

### ખેડૂત વર્ગ

ખેડૂત વર્ગને શિયાળુ ખેતીમાં આવકમાં સાનુકુળતા રહે. પાક સારો ઉતરતાં આવકમાં વધારો જણાય. તે સિવાય પત્ની સંતાનના કામમાં આપને સાનુકુળતા રહે. પરિવારના કામ અંગે ખર્ચ-ખરીદી જણાય. પુત્ર-પૌત્રાદિકના વિવાહ-લગ્નનો પ્રશ્ન ઉકેલાતા આનંદ અનુભવાય. ખેતી સાથે નોકરી ધંધો કરનાર માટે વર્ષ મધ્યમ રહે. આકસ્મિક ખર્ચ ખરીદીના લીધે આપે નાણાંકીય આયોજન સંભાળીને કરવા પડે. સંતાનના ભણતરનો કે વિદેશગમનનો ખર્ચ આવી પડતા આપના ખર્ચમાં વધારો જણાય.

### ઉપસંહાર

સંવત ૨૦૭૯નું વર્ષ આપના માટે સાનુકુળતાવાળું તેમજ પત્ની-સંતાન પરિવાર, નોકરી ધંધાના કામનો ઉકેલ લાવનારું રહે. જૂના નવા સંબંધો સંસ્મરણો તાજા થાય. નવા સંબંધો બંધાય. આવકમાં વધારો જણાય તો ક્યારેક ખર્ચ પણ રહે. પરંતુ એકંદરે આ વર્ષ આપના માટે સારું રહે.
